<!DOCTYPE html>
<html>
  <head>
    <meta charset="utf-8" />
    <meta http-equiv="X-UA-Compatible" content="IE=edge" />
    <title>6</title>
    <meta name="description" content="" />
    <meta name="viewport" content="width=device-width, initial-scale=1" />
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Prompt:wght@200&display=swap" rel="stylesheet">
    <style>
      body {
        font-family: "Prompt", sans-serif;
        font-size: 16px;
        background-color: lightgrey;
      }
      .text {
        text-align:left;
        background-color: white;
        width: 300px;
        height: 350px;
        padding: 10px;
        margin: 10px;
        overflow: auto;
        display: inline-block;
      }
      .center{
            text-align: center;
            margin: auto;
            max-width: 600px;
      }
      .vcenter{
            margin: 0;
            position: absolute;
            top: 50%;
            -ms-transform: translateY(-100%);
            transform: translateY(-50%);
        }
    </style>
  </head>
  <body>
    <div class="center">
      <div class="vcenter">
      <div class="text">
        <p>คำคม คืออะไร?</p>
      </div>
      <div class="text">
        <p>
          ที่มาของ คำคมดี ๆ ในที่นี้กล่าวเพียงเฉพาะที่มาของคำคมที่ผมได้คิด
          ได้เขียนนะครับ แต่เดา ๆ ว่าของท่านอื่นก็คงคล้ายกันอยู่บ้าง
          เพราะที่มาแต่ละคำคมนั้น มันก็คงไม่ได้มาจากแนวเดียว หรือแหล่งเดียวกัน
          โดยจะแบ่งดังนี้ครับ ระหว่างที่พูด : ผมชอบสอน เพราะเป็นวิทยากร
          และผมชอบแนะนำ หากใครมาขอคำแนะนำ ในตอนที่บอกหรือแนะนำนี้เอง
          ก็ย่อมเป็นเรื่องที่มีวาระ และเป็นสาระ พูดแบบต้องการให้คนนั้น
          หรือคนเหล่านั้นเข้าใจ จึงเกิดบางประโยคขึ้นมาระหว่างนั้นในบางครั้ง
          ที่พอเราพูดไปแล้วก็รู้สึกว่า “เออ ชอบประโยคนี้จัง” ก็จดไว้ ก็จำไว้
          กลายเป็นคำคมดี ๆ ได้อีกประโยค ส่วนถ้าเป็นการพูดตอนบรรยาย
          มักจะไม่มีคำคมเพราะส่วนใหญ่เราจะพูดตามสิ่งที่ได้เตรียมไว้แล้ว
          แต่บางครั้งตอนคิด/เตรียมบรรยายก็ได้ไอเดียบางอย่างมาได้เหมือนกัน
          ระหว่างที่เขียน : ถ้าติดตามเพจ หรือเว็บไซต์ผม
          คงพอเห็นว่าช่วงหลังบางคำคม จะมีที่มาจากบทความของผมเอง
          เพราะก็ไม่น้อยที่เวลาเขียนบทความอยู่
          เกิดชอบบางประโยคที่เพิ่งเขียนออกไป ก็เลยแยกออกมาเป็นคำคมต่างหาก
          แต่บางประโยคแม้จะชอบแต่ก็เขียนแยกไปเป็นคำคมไม่ได้
          เพราะถ้าไม่มีที่มาที่ไปคนอ่านคงจะงง ส่วนประโยคไหนคิดว่าอ่านแล้วได้เลย
          ก็กลายเป็นที่มาคำคมดี ๆ อีกประโยคต่อไป จากใครคนหนึ่ง : พูดได้เลยว่า
          คำคมส่วนใหญ่ของผม มาจากใครคนหนึ่ง.. แต่.. ไม่ใช่คนเดียว
          หรือคนพิเศษอะไรนะครับ บางคนก็ไม่รู้จัก บางคนก็แค่คนในข่าว ส่วนหนึ่ง
          แม้ผมจะชอบสอน ชอบแนะนำ แต่ก็ทำเฉพาะเวลามีคนมาจ้าง กับมาขอความเห็น
          มาปรึกษาจริง ๆ เท่านั้น ส่วนเรื่องที่ได้เห็น พบเจอ รับรู้
          ก็ไม่กล้าที่จะไปยุ่งโดยไม่จำเป็น ต่อให้เป็นคนใกล้ตัวก็ตาม
          แต่จะเอามุมคิดจากเรื่องเหล่านั้น ถ่ายทอดออกมาแทน
          เผื่อว่ามีคนประสบสิ่งเดียวกันได้อ่าน อาจเกิดมุมคิดอะไรได้บ้าง พูดง่าย
          ๆ บอกสอน แนะนำเป็นตัวอักษรออกไป ใครนำไปคิด ไปใช้ได้ ก็ได้กับเขาเอง
          และที่มานี้ก็เหมือนที่มาของหลาย ๆ บทความที่ผมเขียนไปเช่นกัน
          จากประสบการณ์ : ย่อมเกิดขึ้นบ้างที่แรงบันดาลใจมาจากเรื่องตัวเอง
          นึกคิดขึ้นมาแล้วเหมือนสอนตัวเอง เตือนตัวเอง เช่นบางวันเจอเหตุการณ์แย่
          ๆ หรือเราตัดสินใจบางเรื่องผิด ก็คิดทบทวนขึ้นมา แต่ที่จริงแล้ว
          ไม่ว่าจะมาจากใครหรือจากไหน มันก็ย่อมมีส่วนของประสบการณ์อยู่ด้วยบ้าง
          จึงสามารถกลั่นกรองเป็นความคิดประโยคนั้นออกมาได้
          และส่วนใหญ่มันก็เตือนตัวเองได้ทั้งนั้นเช่นกัน จากของคนอื่น :
          ออกตัวก่อนเลยว่า ผมไม่ได้คิดลอกเลียน หรือเอาคำคมภาษาอังกฤษ,
          ภาษาอื่นมาแปล แล้วเคลมเป็นของตัวเองแน่นอน
          ส่วนหนึ่งผมเองก็ชอบคำคมมาแต่ไหนแต่ไร อาจมีบ้างที่คล้ายคลึงโดยไม่รู้ตัว
          (อันนี้พบเจอกระซิบแจ้งมาได้เลยนะ) เพราะแรงบันดาลใจมาได้หลายช่องทาง
          เช่นผมฟัง Podcast ผมอ่านหนังสือ แล้วได้แง่คิดจากเรื่องนั้น
          โดยการสรุปของเราในความคิด, การตีความของเรา มันแว่บขึ้นมาเป็นประโยคเด็ด
          ก็กลายมาเป็นคำคม หลัง ๆ
          ก็มีความระแวงอยู่เหมือนกันว่าสิ่งที่แว่บคิดขึ้นมานั้นเกิดจากความจำจากเรื่องราวที่เคยเสพจากสื่อมาหรือไม่
          ทุกวันนี้เวลาจะโพสต์ เขียนเป็นคำคม จึงมัก google ดูก่อนว่าเหมือน
          ซ้ำใครเขาหรือเปล่า เพราะผมเข้าใจและเคารพผลงานผู้อื่นเสมอ
          ทั้งหมดนั่นเป็นเพียงที่มาของคำคม
          ซึ่งคำคมเป็นเพียงส่วนหนึ่งที่กระตุ้นความคิด ความรู้สึกในแง่ดี
          หรือเตือนสติ หรือใช้เพื่อเตือนคนอื่นอีกที ก็สุดแท้แต่
          และเพราะคำคมเหล่านี้มีที่มาแตกต่างกันไป
          โดยออกมาจากผมคนเดียวที่ไม่ได้คิดว่า จะดีงาม ถูกต้อง คมคายเสมอไป
          จึงย่อมมีหลายอันที่ท่านรู้สึกว่า อิหยังวะ บ้าง ไม่ชอบบ้าง ก็ตามประสา
          เพราะไม่ได้ไปคัด เลือก แล้วลอกใครเขามา จึงเป็นหน้าที่ท่านเองว่า
          สิ่งไหนดีก็นำไป ไม่ใช่ก็วางทิ้งไว้ ได้ตามสะดวก<br />ปล. หากเห็นคำคม
          Sirichaiwatt แล้วชอบ แล้วแชร์ ท่านมั่นใจได้ระดับหนึ่งว่าได้แชร์ต้นฉบับ
          หรือให้เครดิตได้ถูกต้อง ไม่ใช่เวอร์ชั่น ลอกเลียนดัดแปลงแน่นอน
          สำหรับท่านที่ผ่านมา ดูคำคมดี ๆ ทั้งหมดได้ที่นี่เลยครับ “รวมคำคมดี ๆ”
          บทความฉบับปรับปรุง เผยแพร่ครั้งแรก Facebook Sirichaiwatt เมื่อ
          22/06/2021
        </p>
      </div>
    </div>
  </div>
  </body>
</html>
